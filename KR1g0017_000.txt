# -*- mode: mandoku-view; -*-
#+TITLE: 五經稽疑
#+DATE: 2015-08-24 22:19:03.537660
#+PROPERTY: ID KR1g0017
#+PROPERTY: BASEEDITION WYG    
#+PROPERTY: JUAN 提要
<pb:KR1g0017_WYG_000-1a>¶
欽定四庫全書　　　　　經部七¶
　五經稽疑　　　　　　　五經縂義類¶
　　提要¶
　　　　(臣/)等謹案五經稽疑八卷明朱睦㮮撰睦㮮¶
　　　　字灌甫號西亭周定王橚六世孫襲封鎮國¶
　　　　中尉萬厯初舉宗正睦㮮嘗築萬卷堂覃思¶
　　　　考索著述甚富所作授經圖已别著録是書¶
　　　　取五經疑義參考異同而斷以已意徵引極¶
<pb:KR1g0017_WYG_000-1b>¶
　　　　為該博雖其中如郭京易舉正之類未免誤¶
　　　　采偽書春秋邾儀父為邾命卿之類未免太¶
　　　　涉臆斷而大致平允詞簡而明亦說經家當¶
　　　　考之書也惟禮記之末附以明代典禮八條¶
　　　　則殊乖說經之體云乾隆四十一年五月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)　陸　費　墀¶
#+PROPERTY: JUAN 序
<pb:KR1g0017_WYG_000-2a>¶
五經稽疑序¶
屈平者楚之同姓也仕於懷王為三閭大夫屈平職掌¶
三姓叙其譜屬率其賢良以勵國人言行職修王甚珍¶
之為同列上官靳尚所譛王乃疏平平含忠履潔而遽¶
見放逰於江潭行吟澤畔鬱伊易感作離騷以此知古¶
之三百篇皆非無感而作也余少靡所好逰心六經嘗¶
作春秋稽疑餘未及為也癸未四月余病在告杜門謝¶
客頗多餘暇因思古人實有慨於余心乃取四經時披¶
<pb:KR1g0017_WYG_000-2b>¶
閱焉或有疑者㕘訂諸家之説而折𠂻之且述且作得¶
若干卷雖不敢比跡昔賢然鬱伊之感庶幾同焉萬厯¶
十一年十月既朢周府宗正奉㫖督理宗學汴上睦㮮¶
題¶

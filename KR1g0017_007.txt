# -*- mode: mandoku-view -*-
#+TITLE: 五經稽疑
#+DATE: 2015-09-23 09:41:04
#+PROPERTY: JUAN 7
<pb:KR1g0017_WYG_007-1a>¶
欽定四庫全書¶
　五經稽疑卷七　　　　　明　朱睦㮮　撰¶
　　春秋¶
　　　昭公¶
叔孫豹㑹晉趙武楚公子圍齊國弱宋向戌衛齊惡陳¶
公子招蔡公孫歸生鄭罕虎許人曺人于虢¶
　虢之㑹猶宋之㑹也謂傳謂不書盟者以盟先楚故¶
　沒之又謂晉主㑹而楚主盟也按此盟果先楚春秋¶
<pb:KR1g0017_WYG_007-1b>¶
　正當書之以見義何必沒之乎此蓋㑹而非盟也且¶
　盟㑹相去何逺使盟可沒而㑹不可沒乎¶
楚子麇卒¶
　章貢李氏曰左氏謂楚公子圍聘于鄭未出境聞王¶
　有疾而還入問王疾縊而弑之遂自立為靈王據子¶
　夏傳則靈王䖍與令尹圍本是兩人而郟敖之卒實¶
　以疾非以弑也自左傳偽撰其事而諸儒附㑹或曰¶
　以瘧疾赴也春秋弑君之賊未必肯以弑赴如商臣¶
<pb:KR1g0017_WYG_007-2a>¶
　弑父而代之豈肯以弑父顯告諸侯春秋知其弑則¶
　書弑矣何獨於圍而從告乎或曰以申之㑹故為中¶
　國諱也商臣弑父使椒聘魯魯人受之春秋曷不為¶
　魯人諱而頋為列國諱乎或曰圍弑君而立恐其惡¶
　聞更名䖍商臣弑父校之弑其兄子者其惡何如不¶
　聞商臣更名豈不畏惡之播聞乎此傳之不可信者¶
　也¶
季孫意如叔弓仲孫貜帥師伐莒¶
<pb:KR1g0017_WYG_007-2b>¶
　左氏謂平子伐莒取郠獻俘用人于社及考之經自¶
　此訖春秋魯有四卿權歸三家而傳秪書平子若取¶
　郠經亦當見用人于社之説魯三家雖恣肆亦未至¶
　是也¶
楚子䖍誘蔡侯般殺之于申¶
　公羊曰楚子䖍何以名絶曷為絶之為其誘討也夫¶
　以夷狄而伐中國其罪自著何待以名為貶乎且邾¶
　人嘗用鄫子矣楚人嘗用蔡世子矣此至惡也而春¶
<pb:KR1g0017_WYG_007-3a>¶
　秋未嘗名何獨於此名為貶乎樸鄉吕氏曰楚子名¶
　衍¶
公如晉至河乃復¶
　左氏曰魯伐莒取鄆莒人愬之晉故辭公夫伐莒一¶
　事也公如晉者七至河而復者五豈盡為莒之愬而¶
　却邪盖惡公附楚也¶
晉伐鮮虞¶
　公羊曰其曰晉狄之也夫鮮虞猾夏晉昭起而伐之¶
<pb:KR1g0017_WYG_007-3b>¶
　孰曰不可非以諸侯而伐諸侯也此蓋以詞之詳畧¶
　為輕重與狄秦狄鄭之義一也不然十五年荀吳帥¶
　師伐鮮虞何又不狄之乎¶
八月甲戌同盟于平丘公不與盟¶
　廬陵李氏曰程子曰楚弃疾立諸侯懼之故同盟公¶
　不得與于同盟之罪實為幸也胡氏全本此若榖梁¶
　以平丘為善則固宜以不與為譏公矣公羊以為晉¶
　疑公與楚故不與公盟而春秋諱公若公自不肯與¶
<pb:KR1g0017_WYG_007-4a>¶
　盟然此説亦通至陳氏説又不然蓋如胡氏則以沙¶
　隨不見平丘不與作一例而與黒壤相對為曲直之¶
　辭如陳氏則以沙隨之不見公與平丘之不與自相¶
　對為曲直之辭竊嘗考之不見公與公不與文意誠¶
　若小不同而陳氏説亦精䆒事理胡氏則全無貶魯¶
　之文恐亦小偏故叅校二家論之黒壤之曲全在魯¶
　故諱而不書沙隨平丘之曲雖在晉然沙隨以僑如¶
　之譛魯實無罪而平丘以邾莒之訴魯亦不能無責¶
<pb:KR1g0017_WYG_007-4b>¶
　焉故於曲之中又分曲直也如此則書法兩通矣¶
許世子止弑其君買¶
　許悼公疾飲世子止之藥而卒蓋以藥殺之也不然¶
　止何以奔晉也奔者懼罪而逃亦猶魯閔公薨而夫¶
　人孫邾之類是也按三傳皆謂世子止以不嘗藥而¶
　書弑且為之辭皆妄也歐陽子之辨詳矣¶
曺公孫㑹自鄸出奔宋¶
　劉敞曰曺無大夫其曰公孫賢之也何以賢之為公¶
<pb:KR1g0017_WYG_007-5a>¶
　孫喜時之後賢之也此義固然但宋乃曺之讐國也¶
　㑹可徃奔之乎其視二華向寜何異且喜時季札皆¶
　讓國者也以吳之亂豫貶季札于数十年之前以㑹¶
　之奔追褒喜時于数十年之後曾謂善善長而惡惡¶
　短之義若是乎¶
蔡侯朱出奔楚¶
　左氏稱費無極取貨于東國謂蔡人曰楚將立東國¶
　蔡人懼出朱按春秋凡書諸侯出入必有起應昭二¶
<pb:KR1g0017_WYG_007-5b>¶
　十年蔡侯廬卒次年朱奔楚其後三年間朱無入卒¶
　之文東國無出奔之事則卒楚之東國即奔楚之朱¶
　也東朱字相近榖梁本無國字二名必有傳冩之誤¶
有鸜鵒來巢¶
　公榖皆謂鸜鵒非中國之禽宜穴而巢諸儒因之謂¶
　去穴而巢隂居陽位臣逐君之象也按羅氏爾雅翼¶
　鸜鵒江以南皆有但不踰濟生本巢居亦非穴䖏此¶
　義在非所有而有不以其巢為異也逐君之兆亦太¶
<pb:KR1g0017_WYG_007-6a>¶
　泥¶
公圍成¶
　左氏及杜預皆謂齊侯使公子鉏帥師從公圍成如¶
　此齊之義舉也經當書公以齊師圍成如蔡侯以呉¶
　子及楚人戰于栢舉之類也經既不書齊公子鉏則¶
　公自圍成而已矣¶
呉弑其君僚¶
　左氏叙公子光刺吳僚事甚詳按春秋凡卿大夫弑¶
<pb:KR1g0017_WYG_007-6b>¶
　君者未有不書名氏惟閽者盗者不書如左氏云當¶
　書曰呉公子光弑其君僚不書者光之事未可知也¶
黑肱以濫來奔¶
　黑肱邾大夫濫邾邑當季氏專國黑肱以邑來奔觀¶
　黑字上疑闕邾字蓋經文凡諸侯大夫以地歸者未¶
　有不係之國如昭五年莒牟夷以牟婁及防兹來奔¶
　是也¶
　　　定公¶
<pb:KR1g0017_WYG_007-7a>¶
元年春王三月晉人執宋仲幾于京師¶
　公榖欲發定無正之義乃分春王二字為一節晋人¶
　執宋仲幾為一節後儒宗之致使經義反晦况定公¶
　即位于六月戊辰此時位尚未定春秋豈豫責其罪¶
　耶蓋是年正月無事三月適有晋人執宋仲幾之事¶
　故書之其義責晉非責魯二節合㸔自明也¶
呉入郢¶
　楚納子朝之叛其患孔棘吳子伯舉之戰可謂有功¶
<pb:KR1g0017_WYG_007-7b>¶
　于王而入郢則過矣雖然春秋入人之國者多矣傳¶
　獨以此狄呉者豈以史文之畧耶然此節上文已有¶
　吳子及楚人戰于柏舉故下文從畧與晋伐鮮虞義¶
　同¶
鄭游速帥師滅許以許男斯歸¶
　季氏曰㓕當作入蓋字之誤也按哀元年許從楚圍¶
　蔡十三年許男成卒𦵏許元公以此知非滅也¶
從祀先公盗竊寳玉大弓¶
<pb:KR1g0017_WYG_007-8a>¶
　杜氏曰從順也先公閔公僖公也將正二公之位次¶
　所祀非一親盡故通言先公蜀人馮山曰昭公至是¶
　始得從祀二説先儒多取馮氏愚嘗竊疑昭公𦵏已¶
　五年矣周禮𦵏則虞虞則祔廟豈至是而始從祀耶¶
　不祔則不𦵏矣及考諸家之説有謂自從祀至寳玉¶
　大弓本是一節今注為二節故生此義蓋陽虎乗季¶
　氏之衰得從祀于太廟因從祀而竊其寳玉大弓陽¶
　虎賤不得登于䇿故以竊寳玉大弓而見也此説較¶
<pb:KR1g0017_WYG_007-8b>¶
　前二説似優¶
春王三月及齊平夏公㑹齊侯于夾谷¶
　葉氏曰夾谷之事榖梁家語與左氏畧同此非聖人¶
　之事好事者為之也自八年公兩侵齊齊亦以國夏¶
　伐我西鄙至是始與我平而為好方陽虎請師以伐¶
　我鮑文子諫則齊且不乗陽虎之亂假之以求得志¶
　何忽以一彌犂之言&KR0205;求刼我而幸於倉卒乎左氏¶
　以為孔子以公退曰士兵之榖梁以為孔子厯階而¶
<pb:KR1g0017_WYG_007-9a>¶
　上不盡一等而視歸乎齊侯此乃戰國刺客所為孰¶
　謂聖人而為是此與太史書曺沫事相類沫刼齊小¶
　白反其侵地學者固知其非實今又縁沫事謂孔子¶
　反求汶陽之田可乎¶
季孫斯仲孫何忌帥師堕費¶
　高氏曰前此未有堕邑之事堕邑亂之至也傳以是¶
　時孔子為司冦行乎季孫堕郈堕費為孔子之功是¶
　不然大夫不臣諸侯陪臣不臣大夫上下循習之所¶
<pb:KR1g0017_WYG_007-9b>¶
　致非一日矣苟欲其不叛在正其本而已矣何城池¶
　甲兵之足患哉惟叔孫季孫不知出此故書堕郈堕¶
　費所以譏也而傳又反歸功孔子不思之甚也¶
公至自圍成¶
　此蓋圍成不克而歸耳説者以為孔子徳化未至也¶
　夫堕郈堕費之事皆在圍成之前豈徳化乆而反不¶
　至邪宜君子之不信也¶
晉趙鞅入于晉陽以叛趙鞅歸于晉¶
<pb:KR1g0017_WYG_007-10a>¶
　公榖皆曰其言歸何以地正國也後之臣子有據邑¶
　以叛而以逐君側小人為辭者非二傳啟之乎¶
齊侯宋公㑹于洮¶
　左傳謀救范氏也廬陵李氏曰按謝氏云是時宋有¶
　公子辰之難洮之㑹著齊不能清宋難也此亦一説¶
　蓋時宋衛方多事而宋之患為尤急豈能舍其國而¶
　謀救范氏哉謝氏説是¶
　　　哀公¶
<pb:KR1g0017_WYG_007-10b>¶
楚子陳侯隨侯許男圍蔡¶
　定四年蔡侯以吳子及楚人戰于栢舉楚師敗績吳¶
　子乗勝遂入郢夫楚之所深怨者呉也蔡其次也乃¶
　何舍吳而圍蔡又重以三國之兵蓋志在蠶食小國¶
　與滅頓滅胡相類非專釋憾于蔡也即蔡宜得報而¶
　栢舉戰者蔡昭亦以復其祖父之讐也春秋不褒而¶
　獨褒楚耶不去爵者楚子自將此例甚明而説者徃¶
　徃以稱謂之間而妄生意義也¶
<pb:KR1g0017_WYG_007-11a>¶
晉趙鞅帥師納衛世子蒯聵于戚¶
　衛輙據國拒父其罪甚著榖梁謂不受父命受王父¶
　命何也自此説出而後世有不父其父者矣按春秋¶
　蒯聵稱世子稱納則輙不當有國益明矣¶
季孫斯叔孫州仇帥師城啟陽¶
　魯伐邾取漷東沂西之田雖與之盟猶懼其來伐故¶
　城啟陽以防之左氏謂備晉也按春秋二百四十年¶
　晉未嘗有伐我之師非尊魯也無由而伐也蓋魯必¶
<pb:KR1g0017_WYG_007-11b>¶
　越齊衞而後至晉也齊衞方睦于魯魯何虞而備晋¶
　乎¶
盗殺蔡侯申¶
　蔡昭公遷于州來州來廹吳國人憂危人心離貳故¶
　盗乗其亂而為逆也左氏謂公孫翩弑之也春秋變¶
　文書盗以警有國之君按公孫翩同姓大夫也而弑¶
　君又大惡也經隱其名又不書君何也此與閽弑呉¶
　子盗殺夏區夫之義俱同以賤故不名¶
<pb:KR1g0017_WYG_007-12a>¶
亳社災¶
　左傳以為武王伐紂使諸侯各立亳社以為亡國之¶
　戒按周初封建者八百餘國然在在皆建亳社何謂¶
　哉謂存其舊社可也先儒欲謂魯社故曲為之説也¶
齊侯陽生卒¶
　左氏謂陽生之卒齊人弑之以悦吳考之經文乃正¶
　卒也與鄭伯髠頑同臨川呉氏曰當時以呉師在齊¶
　而公卒遂以為弑爾¶
<pb:KR1g0017_WYG_007-12b>¶
公㑹晉侯及吳子于黄池¶
　㑹于黄池此晉吳因我以結好也公羊以為兩伯之¶
　辭非也是時吳雖强惟得魯爾欲交中國而無由晉¶
　雖世伯而至是諸侯少從者亦欲交呉以弭兵革之¶
　患故魯一出而二國從之春秋從恒書非以伯許呉¶
　也按是㑹呉自南而北且來自数千里之外其慕晉¶
　求㑹之意實多也若果抗中國而伯諸侯晉當從吳¶
　呉豈肯深入從晉乎¶
<pb:KR1g0017_WYG_007-13a>¶
西狩獲麟¶
　獲麟三傳訓釋不同治左氏者以為春秋感麟而作¶
　文止于所起治公榖者以為制作三年文成而麟至¶
　按史記敬王三十九年春魯人獲麟孔子作春秋以¶
　是知麟出于前經修于後致瑞之説似無足據矣而¶
　定哀之時王澤寖㣲列國驕恣可謂亂極矣麟即弗¶
　出春秋可不作邪夾漈鄭漁仲有云孔子據魯史修¶
　春秋魯史之紀適至獲麟故於獲麟之後不及他事¶
<pb:KR1g0017_WYG_007-13b>¶
　此説頗為得之夫麟也出非其時聖人傷之或然反¶
　袂涕洟則近祅妄杜氏辨之詳矣¶
　¶
　¶
　¶
　¶
　¶
　五經稽疑卷七¶

